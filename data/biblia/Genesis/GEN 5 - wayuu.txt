1  Akumajünüsü wayuu nütüma chi Maleiwakai sünain müin aka naaʼin je nükuaippapala. Naainjüin wayuu toolo ooʼulaka wayuu jierü. Nümakalaka wane pütchi analuʼut namüin. Je nanülia nütüma, “wayuu”.
Anuu nanülia na nuuʼuliwoʼukana Adán:
3  Shiasaʼa süntapa nuuyase Adán sünainmüin po’loo shikii, apünüinmüin shikii juya, kachonshi nia wane toolochon müshi aka naaʼin niakai. Set nünülia nütüma.
4  Shiasaʼa süchikijee tia, kooʼomüinsü nümüin Adán mekiisattua po’looin shikii nuuyase. Eekalaka wane nüchonniʼiya.
5  Ouktüshi Adán mekie’etasattua po’looin shikii, apünüinmüin shikii nuuyase.
6  Shiasaʼa süntapa nuuyase Set sünainmüin po’loo shikii ja’ralimüin juya, kachonshi nia wane toolochon. Enós nünülia nütüma.
7  Shiasaʼa süchikijee tia, kooʼomüinsü nümüin Set mekiisattua po’looin shikii akaraishimüin nuuyase. Eekalaka wane nüchonniʼiya.
8  Ouktüshi Set mekie’etasattua po’looin shikii, po’loo piamamüin nuuyase.
9  Shiasaʼa süntapa nuuyase Enós sünainmüin mekietsat shikii juya, kachonshi nia wane toolochon. Cainán nünülia nütüma.
10  Shiasaʼa süchikijee tia, kooʼomüinsü nümüin Enós mekiisattua po’looin shikii, po’loo ja’ralimüin nuuyase. Eekalaka wane nüchonniʼiya.
11  Ouktüshi Enós mekie’etasattua po’looin shikii ja’ralimüin nuuyase.
12  Shiasaʼa süntapa nuuyase Cainán sünainmüin akaratshi shikii juya, kachonshi nia wane toolochon. Mahalaleel nünülia nütüma.
13  Shiasaʼa süchikijee tia, kooʼomüinsü nümüin Cainán mekiisattua po’looin shikii, pienchimüin shikii nuuyase. Eekalaka wane nüchonniʼiya.
14  Ouktüshi Cainán mekie’etasattua po’looin shikii, po’loomüin nuuyase.
15  Shiasaʼa süntapa nuuyase Mahalaleel sünainmüin aippirua shikii jaʼralimüin juya, kachonshi nia wane toolochon. Jared nünülia nütüma.
16  Shiasaʼa süchikijee tia, kooʼomüinsü nümüin Mahalaleel mekiisattua po’looin shikii, apünüinmüin shikii nuuyase. Eekalaka wane nüchonniʼiya.
17  Ouktüshi Mahalaleel mekiisattua po’looin shikii, mekie’etasalü shikii ja’ralimüin nuuyase.
18  Shiasaʼa süntapa nuuyase Jared sünainmüin po’loo shikii, aipirua shikii piamamüin juya, kachonshi nia wane toolochon. Enoc nünülia nütüma.
19  Shiasaʼa süchikijee tia, kooʼomüinsü nümüin Jared mekiisattua po’looin shikii nuuyase. Eekalaka wane nüchonniʼiya.
20  Ouktüshi Jared mekie’etasattua po’looin shikii, aipirua shikii piamamüin nuuyase.
21  Shiasaʼa süntapa nuuyase Enoc sünainmüin aippirua shikii jaʼralimüin juya, kachonshi nia wane toolochon. Matusalén nünülia nütüma.
22  Shiasaʼa süchikijee tia, kooʼomüinsü nümüin Enoc apünüintua po’looin shikii nuuyase. Eekalaka wane nüchonniʼiya. Wanaawajiraain naaʼin waneepia nümaa Maleiwa.
23   Aleewapüʼüshi nia waneepia nümaa chi Maleiwakai sümaʼinruʼu katüin noʼu. Je apünüintua po’looin shikii, aipirua shikii ja’ralimüin nuuyase, soʼu wane kaʼi, nnojolichipa nia. Nnojoʼiraa müshi, süka nülüʼüjüin nia Maleiwa iipünaamüin.
25  Shiasaʼa süntapa nuuyase Matusalén sünainmüin po’loo shikii, mekiisalü shikii akaraishimüin juya, kachonshi nia wane toolochon. Lamec nünülia nütüma.
26  Shiasaʼa süchikijee tia, kooʼomüinsü nümüin Matusalén akaraishitua po’looin shikii, mekiisalü shikii piamamüin nuuyase. Eekalaka wane nüchonniʼiya.
27  Ouktüshi Matusalén mekie’etasattua po’looin shikii, aipirua shikii mekie’etasalümüin nuuyase.
28  Shiasaʼa süntapa nuuyase Lamec sünainmüin po’loo shikii, mekiisalü shikii piamamüin juya, kachonshi nia wane toolochon.
29  Niʼitaain Noéin nünülia sünain maa: “Mayaasüje oʼulejuushin tü mmakat nütüma Maleiwa, nuʼtteʼereena waya chi tachonkai suulia müliajüin waya sünain waaʼinmajüin tü mmakat”, müshi.
30  Shiasaʼa süchikijee tia, kooʼomüinsü nümüin Lamec ja’raitua po’looin shikii, mekie’etasalü shikii ja’ralimüin nuuyase. Eekalaka wane nüchonniʼiya.
31  Ouktüshi Lamec akaraishitua po’looin shikii, akaraishi shikii akaraishimüin nuuyase.
32  Shiasaʼa süntapa nuuyase Noé sünainmüin ja’raitua po’looin shikii juya, kachonshi nia apünüinshii tooloyuu. Je nanülia nütüma: Sem, Cam je müshia Jafet.