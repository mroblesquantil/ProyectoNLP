1   Shiasaʼa Sara po’loo shikii, piama shikii akaraishimüin suuyase, anaajaasü chaʼaya suluʼu tü mmakat Canaán eejatüle kepiain shia, yala peje sünain tü pueulo kanüliakat Hebrón. (Quiriat-arba, wane suwalaʼata sünüliaya atümaa.) Aʼyalajüshi maʼi Abraham süchiirua tü nuʼwayuusekat.
3  Wanaa sümaa sülapajünüin aaʼu müliashii, nuʼunakalaka Abraham eemüinre shikerojia wayuu suluʼumüin tü pueulokat süpüla naashajaainjachin namaa na nuuʼuliwoʼukana Het sünain nümüin namüin:
5  Nasouktakalaka nümüin:
7  Saaʼujee nayain koumanin tü mmakat, nejepülaakalaka Abraham namülatuʼumüin. Niiʼiyatia najutu tia namüin.
8  Nümakalaka namüin:
—Kaatei, saaʼu anain jümüin teʼiküinjatüin taamaka yaa juumainruʼu, anakaja müleka juchuntüle tapüleerua nümüin Efrón chi nüchonkai Zohar
9  süpüla tayalajüinjatüin tü ipa koʼukat nümaʼanakat suluʼu tü naʼapainsekat yala suluʼu tü mma Macpelakat. Anakaja jaashajaale nümaa tapüleerua süpüla nüikküinjatüin shia tamüin saaʼu tü nuchunteekat süliain. Keraapa tü waainjüinjatkat juʼupala jiakana, teʼika tameeria taamaka. Amuuyuu meeria shia süpüla tü tapüshikalüirua —mataalashi Abraham namüin.
10  Je eejachire naashajaain Abraham namaa na wayuukana, shia tü noutkajaalekat sünain yootoo. Je naʼaka na nuuʼuliwoʼukana Het, eejachi Efrón. Nüsouktakalaka niʼipajee Abraham noʼupala napüshua na wayuukana sünain maa:
12  Otta müshia Abraham, nejepülaakalaka nüchikua namülatuʼumüin na nuuʼuliwoʼukana Het
13  sünain maa nümüin Efrón noʼupala napüshua:
—Anasü tamüin tü pütchi pümakat tamüin. Akatsaʼa saaʼu kojutüin maʼi pia tamüin, paapaa jooluʼu tü tanüikikat. Tayalajeein tü ipa koʼukat ooʼulaka tü apain kaluʼukot shia, saaʼu tü püchunteekat süliain. Anakaja wapansaajüle joo wanüiki saaʼu süpüla püikküinjatüin shia tamüin teʼikaiwa taamaka suluʼu —nümakalaka Abraham nümüin Efrón.
14  Nümakalaka Efrón,
16  Talatakalaka naaʼin Abraham sümaa nünüiki Efrón. Je noʼupala na wayuukana napüshua, nüpesajakalaka tü neerü nüchuntakat Efrón saaʼu tü mmakat. Naapüin pienchitua po’looin shikii shipesajia shiʼipachonnii pülaata. Tia epesajaakat, shiyaawatia oikkawaa ooʼulaka ayalajaa.
17  Kettaaitpa süikkia tü apainkat nümüin Abraham nükorolokot paala Efrón suluʼu tü mmakat Macpela chaa wiinnaa sünain tü mmakat Mamre. Nnojotsü oikkünüin neʼe sümüiwa tü ipa koʼukat, oikkünüitpa tü apainkat je müsia wane wunuʼulia yala suluʼu.
18  Pansaasü süikkia tü apainkat nümüin Abraham saaʼin namüin napüshua na nuuʼuliwoʼukana Het yootakana nümaa soʼu kaʼikat tia.
19  Shiasaʼa süchikijee tia, niʼitaain Abraham müliashii yala suluʼu tü ipa ayalajuushikat nuulia Efrón yala suluʼu tü mmakat Canaán eere kepiain Abraham peje sünain tü pueulo kanüliakat Hebrón.
20  Tü apain nümaʼanajatkat paala chi nuuʼuliwoʼukai Het, je tü ipa suluʼukot, niyalajüitpa Abraham nuulia süpüla niʼitaainjatüin naamaka je süpüla tü nüpüshikalüirua mapeena.